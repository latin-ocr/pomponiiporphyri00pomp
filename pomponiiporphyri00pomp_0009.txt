PRAEFATI Ο.

Porphyrionis commentarios in Horatium con-
iunctis commentariis Acronis saeculo XV exeunte et
XVI ineunte saepe editos ediderunt Fabricius Basil.
1555, Braunhard Lips. 1833, Pauly Pragae 1858, Hau-
thal Berol. 1864—66. ut Porphyrionis commentarios
ederem seiunctOS‚ adductus sum his causis,

In multis codicibus carminum Horatii antiquissi-
mis inter uersus et in marginibus scripta sunt scholia
ampla. haec in aliis codicibus formata sunt aliter,
ita ut scholiis sub nomine Acrom's aut a Cruquio
editis nonnullorum codicum scholia consonent, multo-
rum discrepent. Acronis nomen cum ne unus quidem
codex antiquus inscriptum praeferat, apparet ex uerbis
illis uitae Horatii ‘commentati in illum sunt Porphy-
rion Modestus et Helenius Acron omnibus melius'
exeunte medio aeuo ab docto quodam homine nomen
illud translatum esse. iam si non codicum auctori-
tatem sed scholia ipsa excusseriS, literatum hominem
tertio saeculo post Christum haec composuisse negabis,
redolent doctrinam ac disciplinam temporum inferiorum.
saeculo sexto uel septimo quidam multa ex Porphy-
rionis commentariis excerpsit, non nulla ex aliorum,
affinxit alia ipse. quod quam non sapienter aut docte
confecerit, facile cognitu est si inquiras et quae ex
Porphyrione non excerpserit et excerpta qua ratione
immutauerit. scholia qui describebant et ipsi pro suo
ingenio exornabant. sic compluria corpora exstiterunt
uaria atque tam inordinata uastaque⁷ ut edituro cauen-
dum sit, ne perdat et operam et chartam, et haud
scio an consilium Gruquii confiantis commentatorem
illum antiquum non fuerit ineptum.

Non ita res se habet de commentariis Porphy-
rionis, codex Monacensis saeculo X et complures

